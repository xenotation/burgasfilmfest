---
title: За нас
header_image: ""
date: 2023-12-29T11:43:54-05:00
layout: single
---
Plankton.bg е дигитална платформа за представяне на специално подбрани късометражни и среднометражни филми, насочени към българската публика. В нея всяка седмица или всеки две седмици ще бъде публикувано ново заглавие, достъпно за безплатно онлайн гледане.

Някои от филмите ще бъдат представяни в рамките на курирана програма, а други самостоятелно, като към някои от тях ще има интервю с режисьора или въвеждащ текст.

Фокусът на платформата е насочен върху заглавия, които рядко достигат до традиционните киносалони поради ограниченията на разпространителската система и естеството на формата им (късометражни или среднометражни, често с по-експериментален характер).

Целта е да се предостави допълнителна възможност за показване на филми пред различни аудитории като допълващо преживяване към посещенията в кино.

Идеята за платформата произтича от необходимостта и желанието да се представят късометражни произведения както на утвърдени, така и на новоизгряващи режисьори, които демонстрират смел визуален език, работят на границите на изразното средство кино и/или се отличават с умел наративен почерк. 

Друг определящ фактор в процеса на селекция е взаимодействието между естетиката и политиката (етиката) на филмовото изкуство или как един филм отразява формите и историческия контекст на своето време.

Plankton.bg е дигитален канал на Международен филмов фестивал Бургас, чийто екип стои зад този уебсайт.

**Селекция, програми, интервюта:**
<br/>
Дони Георгиев

**Уеб дизайн и разработка на сайт:**
<br/>
Никола Стоянов

**Лого дизайн:**
<br/>
Били Матеева

**Контакт**
<br/>
<a href="mailto:d.georgiev@burgasfilmfest.com ">d.georgiev@burgasfilmfest.com </a>
<br/>
<a href="mailto:info@burgasfilmfest.com">info@burgasfilmfest.com</a>
