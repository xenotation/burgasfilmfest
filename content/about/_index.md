---
title: "За нас"
header_image: "/img/screen__01.jpg"
date: 2023-12-29T11:43:54-05:00
layout: single
---
Планктон е платформа за представяне на подбрана селекция от късометражни и среднометражни филми, които според нас заслужават да бъдат видяни от българската публика. Всяка седмица показваме по един нов филм, който е достъпен за гледане напълно безплатно в продължение на една седмица. Понякога филмите се представят в рамките на курирана програма, а понякога като самостоятелни произведения. Всеки филм, който представяме, е придружен от интервю или въвеждащ текст.

Като дигитална платформа, Планктон има за цел да показва филми, които рядко се прожектират в кината поради спецификата на разпространението на късометражни и среднометражни филми за кинопрожекции. Целта на платформата е да даде допълнителна възможност за представяне на филми пред различни аудитории и да функционира като допълващо преживяване към ходенето на кино.


Идеята се роди от необходимостта и желанието да се представят късометражни произведения както на утвърдени, така и на новоизгряващи режисьори, които демонстрират смел визуален език, работят на границите на изразното средство кино или просто са много умели разказвачи. Един от другите определящи фактори в процеса на селекция е взаимодействието между естетиката и политиката на филмовото изкуство, или как един филм отразява и работи с формите и историческия контекст на своето време.

Планктон е дигитален канал на Бургас Филм Фест, чийто екип стои зад този уебсайт.

Лого дизайн: Били Матеева
Уеб дизайн и разработка на сайт: Никола Стоянов

Контакт
zdrasti@plankton.bg