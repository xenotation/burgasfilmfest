---
title: "За нас"
header_image: "/img/screen__01.jpg"
date: 2023-12-29T11:43:54-05:00
layout: single
---
Планктон е дигитална платформа за представяне на специално подбрани късометражни и среднометражни филми, насочена към българската публика. В нея всяка седмица ще бъде публикувано ново заглавие, достъпно за безплатно онлайн гледане в рамките на седем дни.

Понякога филмите ще бъдат представяни в рамките на курирана програма, понякога като самостоятелни произведения. Всеки филм, който представяме, е придружен от интервю с автора или въвеждащ текст.

Фокусът на платформата е насочен върху филми, които рядко достигат до традиционните киносалони поради ограниченията на разпространителската система и естеството на формата. Целта на платформата е да даде допълнителна възможност за представяне на филми пред различни аудитории и **да функционира като допълващо преживяване към ходенето на кино.**

Идеята се роди от необходимостта и желанието да се представят късометражни произведения както на утвърдени, така и на новоизгряващи режисьори, които демонстрират смел визуален език, работят на границите на изразното средство кино или просто са много умели разказвачи. Един от другите определящи фактори в процеса на селекция е взаимодействието между естетиката и политиката на филмовото изкуство, или как един филм отразява и работи с формите и историческия контекст на своето време.

_Планктон е дигитален канал на Бургас Филм Фест, чийто екип стои зад този уебсайт._

Селекция, програми, интервюта: 
<br/>
Дони Георгиев, Веселин Геренов

Уеб дизайн и разработка на сайт:
<br/>
Никола Стоянов

Лого дизайн: 
<br/>
Били Матеева

**Контакт**
<br/>
<a href="mailto:zdrasti@plankton.bg">zdrasti@plankton.bg</a>
