---
date: 2025-12-26 17:52:00+02:00
draft: false
file_name: freeride-in-c
film_title: Свободно спускане в до мажор
film_title_org: Freeride in C
country: Латвия
year: '2024'
minutes: '10'
description: Белият покой на планините е нарушен от колоритни любители на зимните
  спортове, които се спускат със ски.
stream_duration: 26.12.2025 - 02.01.2026
Director: Едмундс Янсонс
Production: Сабин Андерсън
Screenwriter: Едмундс Янсонс
Editing: Едмундс Янсонс
Sound: Гиртс Бишс
Music: Тери Райли
animator: Едмундс Янсонс, Мартинш Думинш
thumbnail: /img/poster-freeride-in-c.jpg
feature_image: /img/freeride-in-c-still-02.jpeg
show_watch_button: true
video_id: d872eef2aba72a969ee02d22c3a523f3
HLS: ''
signed_token: eyJhbGciOiJSUzI1NiIsImtpZCI6IjMxMzAxMDQ4ZmE2NjkwNTllZmY1ZjFiNGFiNmQxOGMwIn0.eyJzdWIiOiJkODcyZWVmMmFiYTcyYTk2OWVlMDJkMjJjM2E1MjNmMyIsImtpZCI6IjMxMzAxMDQ4ZmE2NjkwNTllZmY1ZjFiNGFiNmQxOGMwIiwiZXhwIjoiMTc2NzE0OTU3NiIsIm5iZiI6IjE3NjcwNTk1NzYiLCJhY2Nlc3NSdWxlcyI6W3siYWN0aW9uIjoiYWxsb3ciLCJ0eXBlIjoiaXAuZ2VvaXAuY291bnRyeSIsImNvdW50cnkiOlsiQkciXX0seyJhY3Rpb24iOiJibG9jayIsInR5cGUiOiJhbnkifV19.RZa5O1wevFi-exOcRLkXF23rzL08BzKgdDqayelXvzYiPrXzcNKTw3c52GpKOvJDoAtNO5jHYrSD6V4eMBvoH-DRqI4Wg3L7gvQPr9HWD6MRD_gD4iqpoBITFLyuIjgbWboL4_nRbPh0UUcaqBSPBzQPBYygO0fYYC095up_69Y6kuqd_cgFB9ikE_6q8ivB51oRv7fXqHOnUvR5ieAr8I5QaBmNjjb6k_hAoMiiV0XQ5OqRlQtUd5127GqXksFIsrmWWZR3bfOXRM_dnsVeHZuRZ_cxcPADlUTUunJmLjcpQ5Zbgixf5EdnUP4QTSWlVmRp3aXeaiSYDQAJldugHg
hero_video_id: 8f1c4afd586e3c0a046c5681bc4ab6de
---
## **Кратко интервю с Едмундс Янсонс* - За музиката, анимацията и повторението като изразно средство**

**Какво беше основното ви вдъхновение за музиката в “Свободно спускане в до мажор”?**

„In C“ (В до мажор) на Тери Райли беше емоционална референция за мен от самото начало. Когато я слушаш, тя изглежда повтаряща се, но в същото време има и непрекъснато движение напред. Изглежда проста, но е неуловимо сложна. Енергично бурна, но и успокояваща. Но в този случай анимацията използва не само крайния резултат от тази композиция – музикалния запис – но и концепцията на произведението.

„In C“ е произведение с отворена форма, а крайният резултат от него до голяма степен се определя от взаимодействието и случайността между музикантите. Аз използвам подобен метод в анимацията. Филмът, подобно на „In C“, е съставен от модули, анимирани цикли, чието развитие и взаимодействие се диктуват от случайността, кодирана в музиката.

**Как подходихте към сливането на музика и анимация?**

Партитурата на „In C“ се състои от 53 модула с различна дължина, като всеки изпълнител може да ги повтаря колкото дълго пожелае. Докато модулните цикли се припокриват, нови мелодични и ритмични пейзажи се появяват и изчезват в непредсказуеми комбинации във възприятието на слушателя.

Повтарянето и циклите са органична част от средствата за изразяване на съвременните музиканти, но те са също толкова органични и за анимацията. В оптични играчки преди появата на киното, филмовите повторения и цикли в експерименталното кино и GIF файловете в ерата на интернет, повторението винаги е било естествена част от речника на аниматора. Freeride in C е моят опит да съчетая – да комбинирам повторението в музиката и анимацията в едно цялостно произведение, което да е възможно най-органично.

В същото време, това е и срамежлив поклон към всички обитатели на анимационния Олимп, които дълго преди мен са експериментирали в същата област на взаимодействие между музика и движещи се изображения.

**Какво ви привлича към ненаративното и как то влияе на вашия подход към музиката и анимацията?**

Интересите и естетическите предпочитания се променят, но в момента аз смятам, че ненаративните форми са по-отворени и подходящи за настоящата ситуация.

В момента, когато старият ред се разпада пред очите ни и светът се плъзга в неизвестна за нас посока, всяко авторитетно изявление, независимо дали е под формата на манифест, разказ или филм, ми се струва подозрително.

Ето защо формата на музикалното произведение, особено такава, каквато е в творчеството на Тери Райли – която се фокусира върху сътрудничеството, доверието, взаимното слушане – ми се струва много по-сигурна основа за творческа работа.

**Смятате ли, че публиката с различен музикален опит възприема „ Свободно спускане в до мажор “ по различен начин? Как взехте предвид музикалното възприятие на публиката по време на продукцията?**

Магията на това музикално произведение е, че е напълно отворено, както по форма, така и по отношение на различните възможни интерпретации.

Записът на The Young Gods, който съм избрал, е сравнително нов и акцентът върху силно ритмичното аранжиране го прави много достъпен за широка публика, привлекателен както за ценителите на академичната музика, така и за тези на танцовата, електронната или рок музика. Мисля, че това произведение по някакъв начин говори на всеки, което прави и филма универсално достъпен.



*\*Интервюто е предоставено от Square Eyes, дистрибутори на филма. Превод на български от Дони Георгиев.*\
\
*Представянето на филма се осъществява с финансовата подкрепа на Европейския съюз – СледващоПоколениеЕС по инвестиция BG-RRP-11.016-0049 с управляващ орган Национален фонд „Култура“. Цялата отговорност за съдържанието се носи от авторите и при никакви обстоятелства не може да се приема, че този документ отразява официалното становище на Европейския съюз и Национален фонд „Култура“.*
