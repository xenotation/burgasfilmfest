---
date: 2026-01-09T19:36:00+02:00
draft: false
file_name: dahomey
film_title: Дахомей
film_title_org: Dahomey
country: Франция, Сенегал, Бенин
year: "2024"
minutes: "68"
description: Ноември 2021 г. 26 кралски съкровища на Кралство Дахомей са на път
  да напуснат Париж и да се върнат в родната си страна – днешната Република
  Бенин. Заедно с хиляди други, тези артефакти са ограбени от френските
  колониални войски през 1892 г. Какво трябва да е отношението към завръщането
  на това ценно материално наследство в страна, която е трябвало да се развива в
  негово отсъствие? Дебатът се разгаря сред студентите в университета на
  Абомей-Калави.
stream_duration: 09.01.2026 - 16.01.2026
Director: Мати Диоп
Production: Ив Робин, Жюдит Лу Леви, Мати Диоп
Screenwriter: Мати Диоп
Editing: Габриел Гонзалес
Cinematography: Жозефин Друен Вияр
Sound: Никола Бекер, Маел Дьорьомо
Music: Уоли Бадару, Дийн Блънт
thumbnail: /img/dahomey-poster-web-comrpessed-.jpg
feature_image: /img/dahomey-3.jpg
show_watch_button: true
video_id: 51b2ea31db9558dc72c1c787ee7b3784
hero_video_id: 4f51e102fe265b403e2199ef33b0bece
---
През 1892 г. стотици предмети на изкуството от западноафриканското кралство Дахомей са плячкосани от френски колониални войски и отнесени в „родината“. През 2021 г. 26 от тези изчезнали кралски артефакти са върнати на Република Бенин, в рамките на която се е намирал Дахомей. Това е ключов момент в смутната постколониална история.

В този хибриден документален филм френско-сенегалската режисьорка Мати Диоп по изобретателен начин изгражда мост между минало, настояще и бъдеще. Педантичното транспортиране на дървената статуя на бившия владетел на Дахомей – крал Гезо, е документирано без коментар, но режисьорката дава думата на самия крал, който разсъждава за завръщането си в поетичен и омагьосващ глас зад кадър.

### **Мати Диоп**

Разнообразната й филмова дейност от 2000 г. насам утвърждава режисьорката като представител на нова вълна в африканската култура. Нейният пълнометражен филм Атлантик печели Голямата награда на журито в Кан през 2019 г. Мати Диоп вижда киното като инструмент за преосмисляне, който възстановява изгубени образи, поставя под въпрос деградиращите колониални представи и открива нови герои и героини.

*Филмография*

2011 Снежно оръдие (Snow Canon) - къс.\
2013 Хиляда слънца (A Thousand Suns) - док.\
2015 Либерийско момче (Liberian Boy) - къс.\
2019 Атлантик (Atlantics) - къс.\
2020 В моята стая (In My Room) - къс.\
2024 Дахомей (Dahomey) - док.



*Представянето на филма се осъществява с финансовата подкрепа на Европейския съюз – СледващоПоколениеЕС по инвестиция BG-RRP-11.016-0049 с управляващ орган Национален фонд „Култура“. Цялата отговорност за съдържанието се носи от авторите и при никакви обстоятелства не може да се приема, че този филм отразява официалното становище на Европейския съюз и Национален фонд „Култура“.*
